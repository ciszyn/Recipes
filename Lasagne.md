<!-- Navigation Menu Start -->

- [Previous](Krokiety z mięsem.md)
- [Next](Lukier królewski.md)
- [Menu](README.md)

<div style="margin-bottom: 50px"></div>

<!-- /Navigation Menu Start -->

# Lasagne

## Makaron 

- 300 g mąki pszennej
- 2 jajka 
- 4 żółtka 
- 1/3 łyżeczki soli 

Mąkę przesiać do szerokiej miski. Zrobić w środku wgłębienie, wbić do niego jajka i dodatkowe żółtka oraz sól. Widelcem roztrzepać jajka a następnie cały czas roztrzepując stopniowo zagarniać do środka mąkę. Kontynuować aż do wymieszania całej mąki z jajkami. Przenieść ciasto na podsypaną mąką stolnicę i przez zagniatać przez 8 minut. Ciasto powinno być dość twarde i jednocześnie lekko sprężyste. Wyrobione ciasto zawinąć w plastikowy woreczek i odstawić na blat na 1 i 1/2 godziny. Nożem podzielić ciasto na 4 równe części. Każdą z części rozgnieść najpierw dłonią na ok. 1/2 cm placek a następnie kilkakrotnie przepuścić przez maszynkę do wałkowania makaronu. 

## Sos beszamelowy 

- 4 łyżki masła 
- 3 łyżki mąki 
- 650 ml mleka 
- szczypta gałki muszkatołowej 

W średnim garnku dobrze rozgrzać masło, dodać mąkę i smażyć przez około 2 minuty ciągle mieszając. Stopniowo wlewać mleko cały czas energicznie mieszając aż sos będzie gładki. Gotować na wolnym ogniu przez kilka minut. Odstawić z ognia, doprawić solą i gałką muszkatołową. 

## Przygotowanie

Piekarnik nagrzać do 175 stopni C (grzanie góra-dół bez termoobiegu). Przygotować żaroodporną formę o wymiarach około 19 x 27 cm. Wysmarować ją masłem, wlać i rozprowadzić ok. 100 ml sosu beszamelowego, ułożyć pierwszą warstwę płatów lasagne (mogą nieznacznie na siebie nachodzić). Na płatach lasagne rozprowadzić warstwę sosu bolońskiego, następnie polać sosem beszamelowym i posypać parmezanem. Powtórzyć jeszcze 4-krotnie. Tak złożoną lasagne włożyć do piekarnika i piec 45 minut (w połowie czasu pieczenia przykryć folią aluminiową). Po wyjęciu z piekarnika odczekać 5 minut przed porcjowaniem. 

<!-- Navigation Menu End -->

- [Previous](Krokiety z mięsem.md)
- [Next](Lukier królewski.md)
- [Menu](README.md)

<div style="margin-bottom: 50px"></div>

<!-- /Navigation Menu End -->